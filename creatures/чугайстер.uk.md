---
taxonomy:
- value: дух
- value: божество
- value: хранитель
shapeshifting:
- value: вітер
- value: вихор
- value: вовк
activityTime:
- value: ніч
voice:
- value: шепелявий
  comment: через відсутність зубів
- value: гучний
  comment: коли сердиться
- value: громоподібний
  comment: коли сердиться
character:
- value: веселий
- value: життєрадісний
  comment: часто танцює, співає, грає на сопілці
appearance:
- value: високе
  comment: 2-7 метрів, «ростом як смерека»
- value: довге волосся
- value: довга борода
- value: біла борода
- value: сиве
- value: беззубе
- value: сині очі
- value: жаб’ячі очі
  comment: "«очі такі як у жаб»"
- value: волохате
  comment: тіло обросле чорною або білою шерстю
- value: одноноге
  sometimes: true
- value: кігті
  sometimes: true
- value: копита
  sometimes: true
clothes:
- value: біле
- value: оголене
paraphernalia: 
origin:
- value: Україна
number:
- value: унікальне
  comment: за різними версіями існує лише один, семеро (сім братів), або декілька
    (3-4) особин
habitat:
- value: ліс
  comment: живе лише в лісах оскільки поза ними «повітря йому не солодке»
date: 2020-05-22T10:54:12.000+00:00
title: Чугайстер
names:
- name: чуга́йстер
  plural: чуга́йстри
  language: українська
- name: чуга́йстир
  plural: чуга́йстри
  language: українська
- name: чуга́йстирь
  plural: 
  language: українська
- name: чуга́йстрин
  plural: 
  language: українська
- name: очуга́йстер
  plural: 
  language: українська
- name: чуга́й
  plural: чугаї́
  language: українська
- name: гай
  plural: гаї́
  language: українська
  origin: Рахівщина
- name: дід
  plural: дід́и
  language: українська
  origin: Бойківщина
- name: лісовий дід
  plural: 
  language: українська
- name: лісовий чоловік
  plural: 
  language: українська
- name: ночник
  plural: 
  origin: Закарпаття
  language: українська
description: Лісове божество-хранитель
image: "/assets/images/horror-g31891560d_1920.jpg"
wikipedia: https://uk.wikipedia.org/wiki/Чугайстер
related:
- creatures/повітруля.uk.md
- creatures/мавка.uk.md
id: f183362605a846b2b09e1f0c93316262

---
## Опис

Лісове божество-хранитель з фольклору Українських Карпат (частина гірської системи на території Західної України), невідоме в інших фольклорах. Найбільш поширені у фольклорі Гуцульщини.

Дані про чугайстра суперечливі. Свідчення дещо схожі на згадки про «снігову людину» з інших регіонів світу.

### Вміння, звички, функції

* Запобігає збільшенню популяції лісових духів-шкідників (полюючи на них).
* За одним з переказів, може відірвати свою ногу і рубати нею дрова.
* Швидко бігає, навіть коли пересувається на одній нозі.
* Може створювати град: заморожує озеро, перетирає лід на шматки, піднімає в небо і несе куди забажає.
* Вміє керувати тваринами: вовк і лисиця носили йому воду; ведмідь за його наказом атакував людину.
* Невразливий: ні людина, ні звір не можуть йому зашкодити.
* За деякими повір’ями, чугайстер має своє господарство.
* Курить тютюн, може просити тютюну в перехожих.
* За однією з версій, чугайстер з’явився з чоловіка, якого прокляв чаклун чи сам бог.
* Допомагає заблукалим у лісі.
* Вітається при зустрічі, просить не боятися його.
* Любить грітися, теревенити та курити тютюн біля людського багаття в лісі.
* Боїться сокири.
* Навчає ремеслу. З записів українського етнографа Стапана Пушика:

> Коли якомусь майстрові не вдалася робота, то Чугайстер поучував, як треба зробити. Чугайстер усякий дар людям дав!

### Харчування та полювання

Полює на лісових духів (мавок, повітруль, лісовиць, лісових відьом, лісових, бісиць) та харчується ними. Споживає їх сирими або смаженими - вже вбитими насаджує на палицю та смажить на багатті.

Знаючи стежки лісових духів, чугайстер чекає в засідці, зачаївшись в листі. Як тільки здобич проходить повз його сховок, чугайстер вискакує та хапає її.

Вбиває, розриваючи жертву навпіл: наступивши на одну ногу і потягнувши за другу.

Сильный вітер може супроводжувати чугайстра під час погоні зі здобиччю. Чугайстер сердиться, якщо жертва намагається втекти і сховатись. Його гучний голос розкочується завиваннями бурі в вершинах дерев.

Шукаючи сховку, мавки можуть забігати в колиби (сезонные будинки в горах), і навіть просити людей сховати їх від переслідувача.
Щоб підібратися до повітруль, чугайстер може перевтілитись у вовка, оскільки повітрулі не бояться вовків.

### Сон

Спить, згорнувшись клубком в глухій хащі, в сухому листі та гілках. Також може спати в хмизі або згорнувшись у кільце навколо багаття або залишеного людьми кострища.

### Ознаки присутності чугайстра

* сильний вітер
* сильний дощ
* грім
* град
* аномальний рух місяця
* аномальний шум лісу

## Класифікація

### Етимологія

Походження слова «чугайстер» остаточно не з’ясоване.

Український мовознавець Броніслав Кобилянський припускав, що і персонаж, і його назва виникли в південно-західних діалектах української мови у зв’язку з появою самітників з молдаво-буковинських монастирів в карпатських лісах в XVII—XVIII століттях.

Частина слова «чуга-» може походити від праслов’янського «čuga» («засада, сторожа»):

* «чу́га» - козацька сторожова вежа або стовп обмотаний соломою, які підпалювали, щоб попередити про наближення ворога
* «чу́га, чуганя, гуня» - карпатський національний верхній одяг з вовна, також «чуга́й» - свитка в деяких діалектах
* «чугило» - проточина в камені
* «чу́га» - опудало у говірці села Негостина (румунською Negostina)

Значення «-(а)йстир» непояснене. Можливо пов’язане з діалектним «гайстер» (лелека).

Назви на зразок «дід», «лісовий дід», ймовірно, пов’язані з табуюванням демонічних імен. Деякі автори пишуть назву з великої літери, розглядаючи його як власне ім’я.

## Антропологія

### Відносини з людьми

За одними повір’ями чугайстер безпечний для людей, і навіть відчуває симпатію до них. За іншими уявленнями, чугайстер не любить і навіть зневажає людей. За винятком тих, хто багато часу проводить в лісах і «знає лісові звичаї».

Лісоруби вірили що взимку чугайстер може залазити погрітися у димохід колиби і співати там.

## Джерела

* Гнатюк Володимир. Знадоби до української демонольоґії. Том ІІ. Випуск 1 // Етноґрафічний збірник. / Видає Етноґрафічна комісія Наукового товариства імени Шевченка. — Львів, 1912. — Том ХХХІІІ
* Онищук Антін. Матеріяли до гуцульської демонольоґії // Львів, 1909.  — Т.11
* Потушняк Федір. Демоны въ народномъ вѣрованіи // Русская Правда. — Ужгород, 1940 — №№ 178—180
* Пушик Степан. Чугайстер: міфічний персонаж народної поезії Карпат // Народна творчість та етнографія. — 1994

## Зовнішні посилання

* Зображення <a href="https://pixabay.com/users/geralt-9301/?utm_source=link-attribution&amp;utm_medium=referral&amp;utm_campaign=image&amp;utm_content=2156302">Gerd Altmann</a> з сайту <a href="https://pixabay.com/?utm_source=link-attribution&amp;utm_medium=referral&amp;utm_campaign=image&amp;utm_content=2156302">Pixabay</a>
* Сайт присвячений чугайстрові: <a href="https://chugayster.at.ua/" target="_blank">![Домівка Чугайстра](https://chugayster.at.ua/img/banner.gif)</a>
