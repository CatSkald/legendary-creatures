---
taxonomy:
- value: дух
- value: божество
- value: хранитель
shapeshifting:
- value: вітер
- value: вихор
- value: вовк
activityTime:
- value: ніч
voice:
- value: шепелявий
  comment: через відсутність зубів
- value: гучний
  comment: коли сердиться
- value: громоподібний
  comment: коли сердиться
character:
- value: веселий
- value: життєрадісний
  comment: часто танцює, співає, грає на сопілці
appearance:
- value: високе
  comment: 2-7 метрів, «ростом як смерека»
- value: довге волосся
- value: довга борода
- value: біла борода
- value: сиве
- value: беззубе
- value: сині очі
- value: жаб’ячі очі
  comment: «очі такі як у жаб»
- value: волохате
  comment: тіло обросле чорною або білою шерстю
- value: одноноге
  sometimes: true
- value: кігті
  sometimes: true
- value: копита
  sometimes: true
clothes:
- value: біле
- value: оголене
paraphernalia:
origin:
- value: Україна
number:
- value: унікальне
  comment: за різними версіями існує лише один, семеро (сім братів), або декілька (3-4) особин
habitat:
- value: ліс
  comment: живе лише в лісах оскільки поза ними «повітря йому не солодке»
date: 2020-05-22T10:54:12Z
title: Чугайстер
names:
- name: чуга́йстер
  plural: чуга́йстри
  language: українська
- name: чуга́йстир
  plural: чуга́йстри
  language: українська
- name: чуга́йстирь
  plural:
  language: українська
- name: чуга́йстрин
  plural:
  language: українська
- name: очуга́йстер
  plural: очуга́йстри?
  language: українська
- name: чуга́й
  plural: чугаї́
  language: українська
- name: гай
  plural: га́ї
  language: українська
  origin: Рахівщина
- name: дід
  plural: дід́и
  language: українська
  origin: Бойківщина
- name: лісовий дід
  plural: 
  language: українська
- name: лісовий чоловік
  plural: 
  language: українська
- name: ночник
  plural: 
  origin: Закарпаття
  language: українська
description: Лісове божество-хранитель
image: ''
wikipedia: https://uk.wikipedia.org/wiki/Чугайстер
related: []
id: f183362605a846b2b09e1f0c93316262

---
## Опис

Лісове божество-хранитель з фольклору Українських Карпат (частина гірської системи на території Західної України), невідоме в інших фольклорах. Найбільш поширені у фольклорі Гуцульщини.

Дані про чугайстра суперечливі.

Деякі факти:
- Невразливий: ні людина, ні звір не можуть йому зашкодити
- За деякими повір’ями, чугайстер має своє господарство
- Швидко бігає, навіть коли пересувається на одній нозі
- Курить тютюн

### Функції

Контроль популяції лісових духів-шкідників (чугайстер полює на них).

### Походження

Чоловік проклятий чаклуном.

### Вміння

- За одним з переказів, може відірвати свою ногу і рубати нею дрова.
- Може створювати град: заморожує озеро, перетирає лід на шматки, піднімає в небо і несе куди забажає.
- Вміє керувати тваринами: вовк і лисиця носили йому воду; ведмідь за його наказом атакував людину.

### Харчування

Полює на лісових духів (в основному мавок та повітруль, але також лісовиць, лісових відьом, лісових, бісиць) та харчується ними. Споживає їх сирими або смаженими - вже вбитих насаджує на палицю та смажить на багатті.

#### Полювання

Знаючи стежки лісових духів, чугайстер чекає в засідці, зачаївшись в листі. Як тільки жертва проходить повз його сховок, чугайстер вискакує та хапає її.

Вбиває розриваючи жертву навпіл: наступивши на одну ногу і потягнувши за другу.

За деякими повір’ями, коли лісовий чоловік переслідує своїх жертв, його супроводжує сильный вітер. Чугайстер сердиться, якщо жертва намагається втекти і сховатись. Його гучний голос розкочується завиваннями бурі в вершинах дерев.

Шукаючи сховку, мавки можуть забігати в колиби (сезонные будинки в горах), і навіть просити людей сховати їх від переслідувача.
Щоб підібратися до повітруль, чугайстер може перевтілитись у вовка, оскільки повітрулі не бояться вовків.

### Сон

Спить, згорнувшись клубком в глухій хащі, в сухому листі та гілках. Також може спати, згорнувшись у кільце навколо багаття або залишеного людьми кострища.

### Ознаки присутності чугайстра

- сильний вітер
- сильный дощ
- грім
- град
- ненормальний рух місяця в небі

### Цікаві факти

- Лісоруби вірили що взимку чугайстер може залазити погрітися у димохід колиби і співати там.
- Одежу з вовняного сукна (шерсті) називали «чугою» і «чуганею» - те саме що «гуня». Невідомо, чи ці назви мають яке-небудь відношення до чугайстра.
- Перекази про лісову людину дещо схожі на згадки про «снігову людину» з інших регіонів світу.

## Класифікація

### Етимологія

Походження слова «чугайстер» остаточно не з’ясоване. Припускають іншомовне походження слова.

Український мовознавець Броніслав Кобилянський припускав, що і персонаж, і його назва, виникли в південно-західних діалектах української мови у зв’язку з появою лісових самітників з молдаво-буковинських монастирів в XVII—XVIII століттях.

Значення «чуга» може походити від праслов’янського «čuga» («засада, сторожа»):
- «чу́га» - козацька сторожова вежа або стовп обмотаний соломою, які підпалювали, щоб попередити про наближення ворога
- «чу́га, чуганя» - карпатський національний верхній одяг, також «чуга́й» - свитка в деяких діалектах
- «чугило» - проточина в камені
- «чу́га» - опудало у говірці села Негостина

Значення «(а)йстир» непояснене. Можливо повязане з діалектним «гайстер» (лелека).

Назви на зразок «дід», «лісовий дід», ймовірно, пов’язані з табуюванням вживання імен демонів вголос. Деякі автори дають написання назви персонажа з великої літери, розглядаючи його як власне ім’я унікальної істоти.

### Таксономія

### Еволюція

## Антропологія

### Відносини з людьми

За одними повір’ями чугайстер безпечний для людей, і навіть відчуває симпатію до них.
За іншими уявленнями, чугайстер не любить і навіть зневажає сільських жителів. За винятком тих, хто багато часу проводить в лісах і «знає лісові звичаї»

### Позитивні відгуки

- Винищує шкідливих людям лісових духів.
- Допомагає заблукалим у лісі.
- Вітається при зустрічі, просить не боятися його.
- Любить грітися, теревенити та курити тютюн біля людського багаття в лісі.
- Навчає майстрів ремеслу. Існує приказка «Чугайстер усякий дар людям дав!»
- Український фольклорист Степaн Пушик записав легенду, в якій чугайстер допомагає бідному слузі ображеному паном:
> І напустив Чугайстрин на пана ведмедя, що той постоли в потоці лишив, сердак на суці завис…

### Ритуали

##### Як побачити чугайстра

Купіть новий мішок. Прийдіть удвох опівночі на місце, де сходяться кордони двох полонин. Удвох залізьте у мішок, так щоб голови стирчали в різні боки, а тіл не було видно. Лісова людина ночами обходитиме полонини і, наштовхнувшись на мішок, стане проганяти сидячих в ньому з дороги, оскільки обійти його не може. При цьому потрібно лежати тихо і не рухатися. Тоді лісова людина скаже: «Цілую Свидову я виходив, все 77 полонин, але такого дива не зустрічав: дві голови — один труп», — і піде.

##### Як схопити чугайстра

З записів українського етнографа Антіна Онищука:
> Чугайстер зайшов до полонинської колиби, поправляв ватру. Вівчар каже: „А що ти тут робиш?“ — „Хочу зігрітися“. А вівчар схопив сокиру та й перед ним поклав вістрям угору. „Сідай“, — сказав. Той сів. Став Чугайстрин проситися, аби його відпустили. „Не пущу!“ — зловив його двома мізинчиками вівчар і тримав. „Пустіть, то скажу, що завтра тут буде“. І Чугайстрин попередив, аби не спали пастухи завтра, бо прийдуть на полонину вовки й ведмеді та й усю худобу понесуть. І дійсно, другого дня прийшли вовки та ведмеді — всі по парі, та вівчарі їх відігнали від отари

### Згадки

- Пісні "Пісня Чугайстра" та "Песьня Чугайстара" (білоруською) гурту "Тінь Сонця"

## Посилання на сторонні ресурси

Сайт присвячений чугайстрові: https://chugayster.at.ua/

<a href="https://chugayster.at.ua/" target=_blank><img src="https://chugayster.at.ua/img/banner.gif" border="0" alt="Домівка Чугайстра" width=88 height=31></a>
